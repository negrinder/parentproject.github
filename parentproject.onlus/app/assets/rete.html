<style type="text/css">
div { 
	font-family: 'Helvetica Neue', Arial, Helvetica, Geneva, sans-serif; 
	padding: 10px;
}
h2 {
	margin-top: 10px;
}
</style>
<div>
	<h2>La rete</h2>
	<p><strong>LA RETE ISTITUZIONALE DI PARENT PROJECT</strong><br>
	<em><strong>NAZIONALE</strong></em></p>
	<p>Parent Project Onlus è iscritto al <b>Registro Nazionale delle Associazioni di Promozione Sociale</b> presso il Ministero del Lavoro e delle Politiche Sociali. Ha collaborato alla&nbsp; <b>Consulta&nbsp; delle&nbsp; malattie&nbsp; neuromuscolari del Ministero della Salute</b>.</p>
	<p>A livello nazionale Parent Project dal 2005 ha stipulato un patto federativo con <b>Cittadinanzattiva</b> con la quale condivide iniziative sulle politiche della salute. E’ parte del CNAMC Coordinamento Nazionale dei Malati Cronici e Rari e contribuisce alla raccolta di dati necessari per la preparazione e presentazione del Rapporto Cnamc che ogni anno sottopone alle Istituzioni un tema specifico nell’ambito delle politiche sanitarie.</p>
	<p>Parent Project collabora dal 2011 con l’<b>Associazione Italiana di Miologia</b> (AIM) per il miglioramento della gestione clinica e della qualità della vita dei pazienti e delle famiglie Duchenne e Becker. Il progetto dell’Audit Civico sui servizi per la Distrofia Muscolare Duchenne e Becker, promosso insieme all’Agenzia di Valutazione Civica di Cittadinanzattiva ed AIM è il primo esempio in Italia di collaborazione per la valutazione dei Centri Clinici ai quali afferiscono i pazienti DMD e BMD per favorire una valutazione della qualità del servizio d’assistenza clinica e verificare che la presa in carico proposta, rispecchi un livello standard di trattamento indispensabile per garantire una adeguata qualità della vita.</p>
	<p><em><strong>INTERNAZIONALE</strong></em></p>
	<p>Parent Project Onlus è socio fondatore della Federazione <b>United Parent Projects for Muscular Dystrophies </b>(UPPMD). Attraverso la federazione partecipa attivamente al Nertwork Internazionale delle associazioni di pazienti con DMD e BMD per la costruzione di un welfare partecipato, per la promozione di nuovi studi di ricerca scientifica e per la tutela dei pazienti che partecipano ai trial clinici.</p>
	<p>E’ associato ad <b>Eurordis</b> (European Organisation for Rare Diseases).</p>
	<p>E’ membro del <b>Treat.nmd Alliance Executive Committee</b>, organismo europeo che si occupa di sviluppare nuovi studi di ricerca scientifica per le malattie neuromuscolari, sostenere lo sviluppo di eventuali terapie, implementare e diffondere best practices e favorire nuovi sviluppi per il futuro.</p>
	<p>Parent Project è l’associazione italiana di riferimento della National Liaison Team NLT del progetto europeo <b>EUPATI</b> – Empowering Patients on Medicine Research and Development – un accademia per i pazienti con l’obiettivo di facilitare il coinvolgimento dei pazienti nella Ricerca e Sviluppo dei farmaci a supporto delle Industrie, delle autorità Accademiche e dei Comitati Etici. Inoltre ha il compito di sviluppare e diffondere obiettivi credibili e aggiornare la conoscenza della Comunità sulla ricerca e sviluppo dei farmaci.</p>
	<p>Il lavoro realizzato con altre associazioni di pazienti e di consumatori, inoltre, permette di elaborare strategie di advocacy portate fino ai più alti livelli delle istituzioni europee.</p>
</div>